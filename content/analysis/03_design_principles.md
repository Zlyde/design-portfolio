Designprinciper
=======================

Detta är en rapport som analyserar och identifierar olika designprinciper som eventuellt har använts för
tre olika sidor inom kategorin "personsidor".

Urval
-----------------------

Jag har valt tre olika bloggar att analysera designprinciper på. Dessa sidor är visuellt distinkta
från varandra, och reflekterar sitt innehåll mer eller mindre väl. Första sidan är en mode-blogg, andra bloggen handlar
om trädgård, och tredje är en blogg för fans av Margit Sandemos verk "Sagan om Isfolket".

https://annawii.se/

https://gardener.blogg.se/index.html

https://isfolket.blogg.se/

Metod
-----------------------

Jag utgår från <a href="https://www.canva.com/learn/design-elements-principles/">"Design Elements & Principles"</a>
som grund för undersökningen. Där tas 20 olika designprinciper och element upp och förklarar syftet med dessa.

Resultat
-----------------------

https://annawii.se/ är en blogg för modeintresserade. Bloggen tar även upp ämnen om heminredning,
matlagning och barnkläder/barnrum.

Designen på sidan är väldigt stilren som man kan förvänta sig av en modeblogg, den använder sig av mjuka, med ljusa
och varma färger utspritt sparsamt på sidan som ger det stilrena intrycket.

Detta reflekterar innehållet väl och lämnar en känsla av style. Sidan har bra balans och hierarki, där inläggen
som är huvudinnehållet täcker majoriteten av sidan, som accentueras väl av den artistiska headern och ramas in
av navigationsbaren och länkar på sidan om. Även typsnittet bidrar till att sidan ser professionell ut.

Designen är uniform, med samma utforming på framsida, undersida och kommentarer.

<picture>
    <source media="(min-width: 668px)" srcset="%base_url%/image/annawii.png">
    <img src="%base_url%/image/annawii.png&w=667" alt="anna">
</picture>
<h1></h1>
<br>

https://gardener.blogg.se/index.html är en blogg om trädgård och växter. Här visas olika trädgårdar som skaparen
har besökt och bilder på växter och blommor.

Sidan ger direkt ett naturligt intryck med gröna toner, även bakgrunden och navigationsbaren har gröna inslag och ger
en känsla av mark och jord.

Designen reflekterar innehållet relativt väl, men man får inte en känsla av att designen har prioriterats högt. Även om färgerna
passar sidan, så lämnar designvalen av knappar och typsnitt något att önska, speciellt på brödtext och länkar. Några titlar
har ett kursivt typsnitt vilket ger en stiligare trädgårdskänsla, men majoriten av texten har ett vanligt typsnitt
som inte passar innehållet och ger en lite platt känsla.

När man jämför olika sidor i bloggen känns det ganska asymetriskt och slumpmässigt. De flesta knapparna i navigationsbaren
leder till artiklar som visar upp olika länkar till bloggsidor, med vissa bilder. Dessa länkar har olika typsnitt och storlek,
och är placerade till synes slumpmässigt på sidan.

<picture>
    <source media="(min-width: 668px)" srcset="%base_url%/image/gardener.png">
    <img src="%base_url%/image/gardener.png&w=667" alt="garden">
</picture>
<h1></h1>
<br>

https://isfolket.blogg.se/ är en blogg för fans av Margit Sandemos verk "Sagan om Isfolket". Sagan om Isfolket är en bokserie
uppdelad i 47 delar som handlar om en släkt som sägs stamma från en man som sålt sin själ till djävulen. Serien sträcker sig
från 1500-talet ända fram till 1900-talet och är baserat på historisk fakta men med inslaf av fantasi.

Sidan är helt i gråskala förutom de bilder som finns, och bakgrunden har en gradient från svart till vitt. Detta ger ett något
mystiskt och mörkt intryck tillsammans med bilderna, och det finns viss text med ett unikt typsnitt som bidrar till detta.

Resten av sidan är dock ganska intetsägande, med enkelt typsnitt i både brödtext och titlar. Det finns inte heller någon
navigationsbar, och det är ganska oklart hur man ska navigera på sidan. Man kan hitta olika länkar till vänster
på sidan, men användaren har inte tillgång till dessa förrän man scrollar ner.

Man har försökt att få en mystisk känsla, men lyckas inte helt då de svartvita gradienterna och den simpla designen
enbart lämnar ett billigt intryck, som inte reflekterar innehållet särskilt bra.

<picture>
    <source media="(min-width: 668px)" srcset="%base_url%/image/isfolket.png">
    <img src="%base_url%/image/isfolket.png&w=667" alt="isfolk">
</picture>
<br>

Analys
-----------------------

Det finns en stor mängd bloggar på webben, och vissa har fokuserat mer på designen, vissa ger mindre tid åt det.
I dessa bloggar jag har analyserat anser jag att modebloggen annawii.se har gett mest tanke åt hur sidan ser ut,
medan bloggen för Sagan om Isfolket har nöjt sig med en simpel design för att fokusera mer på innehållet.
Trädgårdsbloggen gardener.blogg.se hamnar någonstans där emellan, med viss tanke åt intrycket sidan har och viss
anpassning till innehållet. Det finns viss logik i att en modeblogg fokuserar mer på design än vad en fan-sida av
ett skönlitterärt verk.

Genom min analys har jag fått upp ögonen mer för design och hur sina val påverkar intrycket som sidan ger.
Min portföljs färgschema har jag baserat runt loggan från min favoritserie Hunter x Hunter som jag lagt
överst till vänster, även i darkmode har jag en logga med svart bakgrund för att smälta in i resten av sidan.
Detta ger ett uniformligt utseende med monokromatiskt färgschema och de röda tonerna tillsammans med det vita
och svarta tycker jag blev snyggt och ger bra kontrast. Det blir ett städat intryck men samtidigt varmt med
mjuka röda färger.

Jag har applicerat vissa principer på min egen sida, jag har ett grid för teknologi- och rapportsidan
med olika storlekar på knapparna som ger asymmetri och bryter upp sidan för att göra sidan mer intressant.
Jag har även lagt in skuggor under de element som är klickbara för att ge djup åt sidan och göra det mer
tydligt vad som går att klicka på. Jag har lagt in tydliga avskiljande linjer som ger sidan struktur och
hjälper ögat med var man ska titta. Sist har jag lagt bilden på mig själv i Home-sidan bredvid texten för
att minska tomma utrymmen.


Referenser
-----------------------

https://www.canva.com/learn/design-elements-principles/

Övrigt
-----------------------

Anton Lindahl, anlm19